# Decadentismo
Si diffonde sempre di più il capitalismo, che mostra il suo lato oscuro. Il denaro si trova al centro e si diffonde sempre di più la mercificazione della vita, ampliando la differenza tra ricchi e poveri, e quindi anche i conflitti tra classe che contraddicono il continuo progresso e il benessere. Riduzione degli operai e omologazione della società di massa. 

Questi cambiamenti portarono una crisi nell’artista. Prima di tutto si sentiva improduttivo dal punto di vista economico, guardato con sospetto dalla borghesia che incominciava sempre di più a creare il proprio potere. La sua opera diventa infatti merce e quindi la sua fama dipendeva unicamente dal piacere e dalla curiosità dei lettori. Si sentivano quindi esclusi dalla società perché incompresi e per la poca valorizzazione del loro lavoro. Questo disagio porta all’esaltazione della creatività come antidoto alla banalità. Questa, infatti, porta ad una sensibilità superiore dell’artista che infatti è l’unico che comprende a pieno la realtà. È l’unico in grado di vedere il mondo per com’è davvero. 

## Simbolismo
Si diffonde fuori dall’Italia ed è in poesia. Soprattutto in Francia i poeti maledetti, seguendo Baudelaire, considerano la realtà piena di simboli che solo il poeta capisce ed evoca con i suoi versi. 

Vengono quindi esaltate la sensibilità e le sensazioni, che creano un mondo misterioso che si distacca dal meccanicismo del tempo. La scienza rappresenta quindi un aspetto razionale, mentre la parte irrazionale viene espressa dalla poesia con parole poetiche e simboli che rappresentano situazioni che non hanno parole per essere espresse. Vengono quindi espresse situazione che dentro noi provocano sensazioni e sentimenti che ci permettono di capire quello che in realtà vogliono dire gli autori.

Il poeta sa che è presente dell’oscurità che non può essere cacciata, rigetta quindi il positivismo e si considera erede del romanticismo.

Il simbolismo avrà grande influenza nel ‘900, e riprenderà la musica e le arti figurative, che esprimono la realtà nascosta e le angosce sotterranee.

### I diversi volti degli artisti

| Artista | Definizione|
| --- | --- |
| Dandy | Si contrappone al conformismo borghese, ha dei gusti fuori dalla norma ed è eccentrico per provocare scandalo |
| Maledetto | Ostentano il disprezzo per i valori comuni, hanno una vita irregolare e immorale |
| Esteta | Segue il bello e il piacere non seguendo i valori morali. Si circonda di oggetti raffinati e prova orrore per la banalità, vive come in un’opera d’arte. Trova volgare la società di massa, infatti lui si eleva sulla società |

Essi possono essere:

- ***Veggente***: attraverso le illuminazioni, e quindi delle visioni riesce a scoprire il mistero dell'esistenza
- ***Vate***: ha il compito di guidare la società perché lui conosce le risposte del mondo e le mostra attraverso la poesia. Ha un compito educativo. *(Carducci, Pascoli e D’Annunzio)*.

***

## Baudlaire
Condusse una vita sregolata, da dandy, abusando di alcool e hashish dato che era pieno di debiti. Nel 1857 pubblicò la sua prima opera, *i fiori del male* che causò scandalo e venne accusata di immoralità perché egli era affascinato dagli aspetti più macabri della vita. Ammira Edgar Allan Poe, che traduce. Nel 1861 pubblicò l’edizione definitiva de *i fiori del male* sostituendo le parti censurate. Era una composizione di 6 sezioni formata da 126 liriche. 

> Baudlair non è un poeta decadente, è un precursore del decadentismo

### *L'albatro*

```poetry

        Spesso, per divertirsi, i marinai
        catturano degli albatri, grandi uccelli dei mari,
        indolenti compagni di viaggio delle navi
        in lieve corsa sugli abissi amari.

        L’hanno appena posato sulla tolda
        e già il re dell’azzurro, maldestro e vergognoso,
        pietosamente accanto a sé strascina
        come fossero remi le grandi ali bianche.

        Com’è fiacco e sinistro il viaggiatore alato!
        E comico e brutto, lui prima così bello!
        Chi gli mette una pipa sotto il becco,
        chi imita, zoppicando, lo storpio che volava!

        Il Poeta è come lui, principe delle nubi
        che sta con l’uragano e ride degli arcieri;
        esule in terra fra gli scherni, impediscono
        che cammini le sue ali di gigante.
    
```

Il poeta ha delle ali giganti, che gli permetto di accedere all’infinito, ma allo stesso tempo lo rendono inadatto alla vita perché lui è superiore a tutto quindi queste ali sono ingombrati per la terra e per girare tra gli umani. 

#### L'albatro-poeta: da re a vittima
La lirica è costruita seull'**analogia** albatro-poeta e su alcune opposizioni (libertà/cattura, cielo/terra, volo/caduta), che descrivono la trasformazione dell'albatro, da *re dell'azzurro* a vittima catturata dai marinai e derisa per i suoi movimenti impacciati. L'albatro è la rappresentazione del poeta nella società contemporanea: ha perso la sua tradizionale condizione di prestigio e la borghesia, raffigurata dai marinai, ormai lo ritiene inutile e ridicolo.

#### Il poeta nella società borghese e industriale
La società capitalistica ha distrutto i valori dell'arte e l'ha ridotta a pura merce. Il poeta, però rivendica con orgoglio la propria forza interiore: le *ali di gigante* lo rendono superiore alla mediocrità borghese e la sua vita reale si realizza nel libero spazio (*principe delle nubi*) della creazione artistica.

#### La poesia: veicolo e ostacolo
Nell'ultimo verso la duplice prospettiva della poesia confluisce in un'immagine contrapposta, in cui la caratteristica principale dell'albatro appare come un dono e insime un ostacolo. Da una parte le *ali di gigante* permettono di volare e quindi rappresentano nell'analogia con il poeta il superamento della realtà, l'intuizione. Dall'altra parte, in terra, nella vita quotidiana tra coloro che non sono "principi", le stesse ali diventano un ostacolo (*non lo lasciano camminare*): il poeta se non è in cielo, non riesce a liberare la sua superiore sensibilità, e appare paradossalmente goffo, impedito, pesante.

### *Corrispondenze*
```poetry
    La Natura è un tempio dove incerte parole
    mormorano pilastri che sono vivi,
    una foresta di simboli che l'uomo
    attraversa nei raggi dei loro sguardi familiari.

    Come echi che a lungo e da lontano
    tendono a un'unità profonda e buia
    grande come le tenebre o la luce
    i suoni rispondono ai colori, i colori ai profumi.

    Profumi freschi come la pelle d'un bambino
    vellutati come l'oboe e verdi come i prati,
    - e altri d'una corrotta, trionfante ricchezza,

    con tutta l'espansione delle cose infinite:
    l'ambra e il muschio, l'incenso e il benzoino,
    che cantano itrasporti della mente e dei sensi.

```
Il mondo è invece una foresta di simboli, che possono essere capiti solo attraverso l’intuizione e l’arte, il poeta è quindi privilegiato perché la poesia è l’unica forma che permette di capire il mistero nascosto dietro la realtà apparente. 

#### L'uomo il poeta e la natura
L'uomo comune, anche se potenzialmente capace, non riesce a decifrare i simboli e a percepire così la sacralità dell'universo, la rete di corrispondenze che cellega tutto l'esistente (*foreste di simboli*). Soltanto il poeta, grazie alla sua particolare abilità è in grado di cogliere e decifrare i messaggi che provengono dall'universo visibile, di suddividere quell'*unità profonda è oscura* nei suoi singoli elementi. La natura è attraversata da retidi simboli formate da profumi, colori e suoni che si riproducono come *echi*: le senzazioni si collegano tra loro dando vita a un'infinita combinazione di rimandi e scambi. Sono proprio questi legami tra le sensazioni dei cinque sensi a formare il linguaggio della natura

#### Sinestesia e conoscenza alogica 
La sinestesia, che va  oltre i legami logici e unisce intuitivamente immagini e concetti in appartenenza slegati, è proposta come modalità di conoscenza alternativa alla razionalità. Essa mette in rapporto una sensazione olfattiva (*profumi*) con una tattile (*freschi come la carne d'un bambino*) una uditiva (*dolci come l'oboe*) e una visiva (*verdi come i prati*); la presenza di profumi preziosi e instensi evoca una corrispondenza sensoriale e psicologica, tra l'estasi dei sensi e quella dell'animo.

### *Perdere l'aureola da poeta*
“Ehilà! voi qui, mio caro? Voi in un postaccio? voi, il bevitor di quintessenza, voi, il mangiator d’ambrosia?”

“C’è da essere stupito, davvero. Mio caro, sapete il terrore che ho dei cavalli e delle vetture. Prima, come attraversavo in gran fretta il viale, e saltellavo nella mota, attraverso quel mobile caos dove la morte arriva galoppando da tutte le parti contemporaneamente, la mia aureola, in un brusco movimento, m’è scivolata dal capo nel fango della massicciata. Non ho avuto il coraggio di raccattarla. Ho ritenuto meno spiacevole perdere le mie insegne, che non farmi rompere l’ossa. E poi, mi sono detto, non ogni male viene per nuocere. Ora posso girare in incognito, fare delle bassezze e darmi alla crapula come i semplici mortali. Ed eccomi in tutto simile a voi, come vedete!”

“Dovreste almeno mettere un annuncio riguardo all’aureola, o farla ichiedere dal commissario.”

“Assolutamente no! Mi trovo bene qui. Voi, voi solo m’avete riconosciuto. Del resto, la dignità m’è venuta a noia. Poi, mi piace il pensiero che qualche poetastro la raccatterà e se ne cingerà sfacciatamente. Far felice uno, che piacere! e soprattutto, felice uno che mi farà ridere! Pensate a X, o a Z! Sarà proprio buffo, no?”

#### Il poeta in mezzo alla folla
Charles Baudelaire è consapevole che nella società industriale e di massa l'artista ha perso il prestigio che possedeva in altre epoche e che derivava dal suo essere "diverso" rispetto agli altri uomini. Nella realtà capitalistica il poeta vive come un estraneo, separato dalla classe borghese cui appartiene, guardato con sospetto perché ritenuto improduttivo sul piano economico. A questo proposito, Baudlaire parla di "perdita dell'aureola": l'artista non vive più nell'Olimpo, come gli dèi, cari all'arte poetica classica, ed è proprio questa consapevolezza a determinare, a suo avviso, la qualità della poesia moderna.

Gli artisti romantici pensavano di essere anime elette, in conflitto con una società ingiusta. Secondo Baudlaire, invece, il poeta mderno è diventato parte anch'egli della folla, è contaminato dalla mentalità borghese: al culto dell'utile e del guadagno oppone la religione della bellezza e dell'arte che, però, non lo tengono lontano da vizi e sregolatezze.

### *I fiori del male*
Caratterizzato dalla lirica della disarmonia, Baudelaire vede la bellezza come eccesso e autoannientamento, si immerge nella miseria per poter poi arrivare al sublime, il nulla che cambia continuamente non permettendogli di raggiungerlo. 

Contrappone *idéal*, ossia l’aspirazione alla perfezione di cui è simbolo il fiore, con *spleen* ossia la noia che alimenta l’attrazione al vizio, il male, che convivono. 

### *Paradisi artificiali*
Si tratta di un saggio riguardo l’effetto delle droghe. Vengono descritte le sensazioni provate dopo l’assunzione di droghe e vino. 

Il saggio inizia con un elogio verso le droghe che soddisfano il gusto per l’infinito, diventando però poi una condanna irrimediabile perché per poter ottenere sempre lo stesso effetto bisogna aumentare sempre di più la dose. Deve quindi rifiutare le droghe, ma così facendo non è più capace di usare l’immaginazione.

## Paul Verlaine 

### Languore
```poetry

    Sono l’Impero al limite estremo della decadenza,
    Che componendo acrostici1 indolenti
    Con stile d’oro, ove danza il languore
    Del sole, guarda passare i gran Barbari bianchi2.
    
    L’anima soletta ha male al cuore di noia3 densa.
    Vi sono laggiù, si dice, lunghe battaglie cruente4.
    Ah non potere, io così fiacco, dai voti così lenti,
    Non volervi fiorire un po’ questa esistenza!
    
    Ah! non volervi, non potervi un poco morire!
    Ah! tutto è bevuto! Batillo, la smetti di ridere?5
    Tutto è bevuto, mangiato! Più niente da dire!6
    
    Solo, una poesiola un po’ ingenua da buttare nel fuoco,
    Solo, uno schiavo un po’ donnaiolo che vi trascura,
    Solo, una non si sa qual noia, che vi tortura!

```
Il sonetto, tratto dalla raccolta Un tempo e Poco fa (Jadis et Naguère), associa lo stato d’animo di languore del poeta al quadro storico di decadenza dell’Impero romano invaso dai barbari

#### Il tema della decadenza
Il poeta associa per analogia il proprio stato d’animo di languore al limite estremo della decadenza dell’Impero romano, cioè a un’epoca di debolezza morale e di
evasione nei piaceri della vita. La malattia che lo affligge è la solitudine, la noia, la passività, che non gli fanno desiderare né di vivere né di morire. Questa condizione si riflette nella sua poesia, ridotta ad acrostici indolenti, svuotata di ogni contenuto morale o sociale, diventata puro esercizio formale. Il poeta non ha più niente più da dire (*Tutto è bevuto, mangiato!*): i suoi versi sono da gettare alle fiamme.

#### La morte dell’arte e il languore
Rispetto ad Ars poetica, in cui sosteneva il concetto di un’arte fine a se stessa, qui Verlaine constata la morte dell’arte. Il sentimento della decadenza accomuna due momenti storici, passato e presente, e acquista un significato universale, che fa della lirica il simbolo del Decadentismo europeo. Il languore come malattia dell’anima e condizione di inerzia intellettuale lo si ritroverà nel Poema Paradisiaco e nel romanzo Il piacere di d’Annunzio.

Viene così coniato il termine decadentismo in senso spregiativo dalla critica. Gli artisti vengono allora definiti decadenti per via del disprezzo verso la morale e per il loro stile di vita risoluto, i parigini fanno propria allora questa definizione, che diventa poi una corrente culturale dal 1880 ai primo del ‘900. Utilizzano manifestazioni artistiche e letterario differenti ma comunque con denominatori comuni.

## Giovanni Pascoli