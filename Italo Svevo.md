# [Italo Svevo](https://www.youtube.com/watch?v=uqSfdRZSs90&ab_channel=Prof.DanieleColuzzi)
L'inetto di Svevo è un personaggio contrapposto ai valori borghesi, dove l’uomo ha successo e si adegua e non guarda alla parte più autentica di sé. L’inetto è quindi un uomo che fallisce perché non ha forza di volontà per adattarsi ai valori borghesi. I suoi istinti lo porterebbero al piacere, ma interviene la ragione che blocca le sue volontà. L’inetto è quindi rappresentato negativamente e inferiore nei primi romanzi.
In Una vita l’inettitudine è segno di inferiorità e sconfitta esistenziale, infatti Alfonso muore. Anche in Senilità è presente ma c’è un compromesso tra l’io e la realtà, e la visione di Emilio è meno tragica, infatti, non muore e comunque è riuscito a pubblicare un romanzo, se pure è stato un fallimento. Infine, nella Coscienza di Zeno questa visione pessimista si trasforma in una resistenza al positivismo borghese. Si allontana dal continuo bisogno del successo e della ricerca di una compagna, e la mancata forza di scegliere non è più una malattia da combattere perché riconosce di non essere borghese e quindi si concentra di più sulla riflessione della vita. Si è più veri con questa malattia perché ci si evolve dalla vita borghese.


## Una Vita
Alfonso Nitti, orfano di un medico condotto di paese, si trasferisce a Trieste e s'impegna presso la banca Maller, ma vorrebbe deventare scrittore. Vive in una camera in affitto presso la modesta famiglia Lanucci; è frustrato nelle sue fantasie di successi letterari e di conquiste femminili della squallida realtà della sua esistenza. Inseratamente, il colto avvocato Macario lo invita akke serate letterarie che si svolgono a casa Maller, dove Alfonso conosce la giovane figlia del principale, Annetta, anche lei aspirante scrittrice, che gli propone di scrivere un romanzo a quattro mani. Grazie alla complicità di Francesca, governante e amante di Maller, Alfonso compie l'unico gesto deciso della sua vita: dopo averla a lungo corteggiata, seduce l'orgogliosa ragazza, che è disposta a sposarlo. Dopo la notte d'amore, però, Alfonso non prova la gioia che immaginava e fugge al paese natale, con la scusa della malattia della madrem che paradossalmente muore davvero. Ritornato in città, Alfonso subisce le conseguenze del suo allontanamento. In Banca lo trattano male, perché lo considerano un cacciatore di dote e così, quando viene trasferito a un incarico inferiore, reagisce affrontando Maller. Date le dimissioni dalla banca, invia ad Annetta una lettera che è interpretata come un ricatto. Il fratello della ragazza, che nel frattempo si è fidanzata con Macario, lo sfida perciò a duello. Poco prima dello scontro, però, Alfonso si suicida.

> Inetto sconfitto alter ego di Svevo

## Senilità
Emilio Brentani è un impiegato triestino con ambizioni letterarie: ha pubblicato un romanzo lodato dalla stampa cittadina, ma rimasto invenduto tra gli scaffali delle librerie. Vive un'esistenza grigia insime alla sorella Amalia, una ragazza precocemente sfiorita. ANche se è trantacinquenne, il protagonista del romanzo soffre i sintomi di una *senilità* precoce, una condizione di vecchiaia psicologica, accentuata dal rimpianto per una vita autentica, sognata e mai vissuta. Per caso conosce Angiolina Zarrim una *donna del popolo*, di facili costumi, e diventa suo amante. Il rapporto nasce con una debolezza di fondo: Emilio vorrebbe soltanto un'avventura, per il timore di lasciare sola la sorella Amalia. Ma la relazione diventa poco a poco una passione a cui Emilio non riesce a sottrarsi, nonostante i continui tradimentidell'amante. Il protagonista chiede allora allo scultore Stefano Balli, un amico che ha grande successo con le donne, e le conseguenze saranno drammatiche. Emilio scopre che la sorella ama in segreto proprio Balli. La delusione per questa passione amorosa, vissuta dalla donna soltanto nella propria immaginazione, la porterà prima a drogarsi con l'etere, poi alla mallatia e alla morte. Emilio, in un ultimo drammatico colloquio, allontana da sé l'amante Angiolina, anche se soffre moltissimo per la separazione. Ormai solo, non gli resta che coltivare il ricordo di quell'amore, idealizzando Angiolina che diventa quasi una trasfigurazione della sorella Amalia: nella sua memoria le due immagini femminili contrapposte si uniscono in un unico simbolo, che fonde il ruolo della madre-sorella, con quello dell'amante. Solo così sarà possibile per Emilio affrontare l'ultimo viaggio verso la *vera senilità*

## La Coscienza di Zeno
Romanzo pubblicato da Svevo, a sue spese, nel 1923, saranno visibili i contatti dell'autore con la psicoanalisi, in particolare diversi tratti saranno basati  sulle teorie di Freud [froid] (sogni e lapsus)

##### Il romanzo è composto di una *Prefazione*, di un *Preambolo* e di sei capitoli tematici.

Il romanzo ha diversi punti di vista: scritto da Zeno ma pubblicato dal dottor S., come il manoscritto ritrovato del don Chisciotte.

Zeno: dal latino significa straniero, quindi straniero della vita. È un uomo di successo ma è convinto di non essere all’altezza dell’alta borghesia. La sua nevrosi si manifesta con sintomi psicosomatici, tra cui menzogne, gaffe, lapsus, sviste nel comportamento e nella memoria.

*Alla soglia della vecchiaia Zeno Cosini decide di ricorrere alla psicoanalisi per curare una nevrosi che lo affligge da anni: è un ricco commerciante, all'apparenza uomo di grande successo, ma ha sempre vissuto nella convinzione di non aderire ai principi e ai valori della classe sociale a cui appartiene: l'alta borghesia triestina*.

### 1. Prefazione
La *Prefazione* che apre il romanzo s'immagina scritta dal Dottor S. e fornisce al lettore alcune unformazioni. Il protagonista, Zeno Cosini, su consiglio del medico ha trascritto alcuni avvenimenti della propria vita, ma poi ha interrotto la terapia psicoanalitica, il dottore, per vendetta, contravviene alla deontologia professionale che lo obbliga al segreto professionale e decide di pubblicare il racconto autobiografico di Zeno senza la sua approvazione, riservandosi il diritto di dividere con lui i guadagni che ne deriveranno, ma solo a patto che riprenda la terapia. Proprio questi appunti sono il nucleo centrale del romanzo.

### 2. Preambolo
Nel *Preambolo*, Zeno in prima persona accenna al faticoso lavoro di recupero del proprio passato e alle difficoltà incontrate nel rapporto psicoanalitico.

### 3. Il fumo
Zeno inizia con il ricordare i fallimentari tentativi per liberarsi dal vizio del fumo, rievoca particolari comici e i trucchi usati per continuare a fumare: si è anche fatto rinchiudere in una clinica, dalla quale p poi fuggito di notte, senza rimorsi.

### 4. La morte di mio padre
Segue il ricordo dell'agonia del padre. L'anziano genitore è sul proprio letto di morte e, alzando un braccio, compie un gesto involontario che Zeno interpreta come uno schiaffo indirizzato a lui, per la sua *mediocrità fannullona*. Lo schiaffo lascia non risolto il conflitto con la figura paterna e condiziona la psiche del protagonista.

### 5. La storia del mio matrimonio
Zeno trova finalmente un rifugio, frequentando la ricca famiglia Malfenti: il signor Malfenti sostituisce la figura del padre e Zeno cerca una possibile moglie tra le sue figlie, Ada, Alberta, Augusta e la piccola Anna. Chiede prima in sposa la bellissima Ada ma, rifiutato da lei e poi anche da Alberta, si accontenta di Augusta, meno attraente ma che si rivelerà una moglie ideale.

### 6. La moglie e l'amante
Pur essendo un marito felice, Zeno intreccia una relazione con Carla, una giovane di origini modeste, aspirante cantante. Tuttavia, per difendere la serenità della famiglia, Zeno decide di troncare questo rapporto extraconiugale.

### 7. Storia di un'associazione commerciale
Zeno accetta di entrare a lavorare nell'impresa commerciale del cognato, Guido Speier, marito di  Ada, cui lo lega un rapporto di odio-amore. Ma Guido, in seguito ad un improvviso tracollo finanziario, si suicida, mentre Zeno, nonostante tra i due sia lui l'inetto, riesce a salvare l'impresa e con essa la situazione economica della famiglia. Intanto continua a essere afflitto da numerosi disturbi psicosomatici, ovvero da malattie provocate da disagi psicologici: cammina zoppicando senza motivo, non riesce a portare la fede nuziale, talvota ci vede poco e ha attacchi di soffocamento. Eppure tutto sembra rientrare nella normalità: Augusta lo ama appassionatamente, è rispettato anche se qualcuno lo giudica stravagante.

### 8. Psico-analisi
Quest'ultimo capitolo s'immagina scritto più tardi, come un diario: siamo alla vigilia dell'entrata in guerra dell'italia, evento cui Zeno viene a conoscenza all'improvviso, il 23 maggio, durante una passeggiata in una località di confine. Proprio grazie alla guerra e ad alcune fortunate coincidenze, il protagonista si rivela un abile uomo d'affari e raggiunge un successo oltre le aspettative. Allora, facendo un bilancio della propria vita, decide di abbandonare la terapia psicoanalitica, considerandola inutile, perché salute è una condizione soggettiva, mentre la malattia è il riflesso di un male universale. La vita stessa è una malattia: forse solo una purificazione cosmica (metafora della Prima guerra mondiale) sarà in grado di eliminare la debolezza e la malattia umana.
